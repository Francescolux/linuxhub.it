---
title: 'I blog compiono 20 anni!'
date: 2017-07-18
layout: post
author: Leonardo O.
author_github: linuxhubit
coauthor: linuxhub
coauthor_github: linuxhubit
tags:

---
La data di oggi è stata omologata come quella in cui, 20 anni fa, nacquero i blog. Il primo blog fu il, tuttora esistente, Scripting News di Dave Winer (che contribuì ad inventare il sistema dei feed RSS) che, guarda caso, già nel 1994 aveva le idee chiare scrivendo questo pezzo:<a href="http://scripting.com/davenet/1994/10/18/billgatesvstheinternet.html">Bill Gates contro Internet</a>Secondo il mio parere di modesto blogger, lo strumento sarebbe ancora valido, ma i tempi e le persone sono cambiate.A dover capire questo deve essere chi scrive, naturalmente, in quanto chi legge lo ha già capito da tempo.La sensazione di tutti è di avere meno tempo, mentre le pagine da leggere sono in aumento: facile capire come va a finire...Quindi considero i blog ormai superflui? Giammai, non sarei coerente con me stesso e con i miei lettori. E poi pensiamo a quei paesi in cui le informazioni libere raggiungono le persone comuni passando dai blog come unica via.Quello che voglio dire è che non ci si può meravigliare, come invece vedo fare molte volte, che le persone non leggano gli articoli.Ci si deve già considerare onorati delle visite: che tutti leggano e capiscano gli articoli è veramente utopia!Del resto, molti contenuti presenti nei blog potrebbero benissimo stare in una semplice pagina Facebook, che io ritengo il principale avversario dei blog.Un esempio per chiarire il mio ragionamento: mi piace uno scrittore, Paolo Longarini che ha sia un blog che una pagina fb ( <a href="https://www.facebook.com/Servitevidasoli/?fref=ts" target="_blank" rel="noopener noreferrer">Servitevi da Soli)</a> in cui scrive ogni paio di giorni i suoi pezzi.Dove pensate che lo segua? Su Facebook! Molto più immediato: notifica della nuova uscita, commenti al pezzo e via. Ma che dire se scrivesse  nel blog e postasse solo il link in fb? Sarei costretto, volentieri, a leggere il blog.Ecco il punto: la strategia! Che naturalmente, richiede di avere obbiettivi ben chiari in mente. Quale dovrebbe essere l'obbiettivo di un blog? Al giorno d'oggi  una risposta unica non c'è, ma chiaramente, chi vuole farsi un brand scriverà diversamente da chi vuole informare dei suoi servizi o prodotti. Chi poi vorrebbe guadagnare coi click... Gli auguro le migliori fortune.Quindi si deduce che, perché un blog abbia molto seguito, deve avere caratteristiche veramente spiccate, ma anche offrire dei servizi per il lettore. Questi possono essere canali Youtube guide, manuali pdf, link ad articoli utili oppure, niente di tutto questo, ma argomenti attuali, di cui fidarsi e che servano a chi legge. Facile a dirsi e difficile a farsi, ma questo deve essere la base di ogni blogger che voglia crearsi un seguito di lettori. Se questa ricerca della verità e dell'accuratezza andasse anche a discapito della frequenza di pubblicazione, sarebbe comunque da preferire.In conclusione ritengo che il blog dimostri tutti i suoi 20 anni, ma che noi blogger possiamo tenere fresco il nostro prodotto  sfornando pagine attuali, divertenti e piacevoli.&nbsp;