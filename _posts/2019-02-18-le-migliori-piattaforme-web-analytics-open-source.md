---
title: 'Le migliori piattaforme Web Analytics Open source'
date: 2019-02-18
layout: post
author: Mirko B.
author_github: mirkobrombin
coauthor: linuxhub
coauthor_github: linuxhubit
tags:
  - github  
  - privacy
---
In un mondo in cui l'analitica fa da padrone nel mercato globale, sono sempre di più i webmaster che cercano una valida alternativa alla padrona del mercato: Google Analytics.

## Web Analytics

Per Web Analytics, s'intende il meccanismo di tracciamento degli utenti in un sito web. Le informazioni raccolte da queste piattaforme sono necessarie ai webmaster ad identificare errori, stimare il traffico effettivo e migliorare così i loro prodotti. Di norma e per legge, questi meccanismi vengono informati all'utente via apposite documentazioni, identificate come Privacy Policy o Cookie Policy (nel nostro caso disponibile [qui](https://linuxhub.it/privacy-policy)).

In questo articolo andiamo a vedere quali sono le principali piattaforme Open source di Web Analytics.

## Matomo

Questa è di certo la piattaforma più completa al momento disponibile sul mercato. Permette di tracciare non solo le singole visualizzazione ma bensì di generare veri e propri report e stime nel lungo tempo.

![Matomo](https://linuxhub.it/wordpress/wp-content/uploads/2019/02/matomo-interface-new.png)

L'interfaccia è semplice e tutto è ben posizionato, possiamo sfogliare le statistiche per capire quale sia il browser più utilizzato dai visitatori, quali sono le aree geografiche più attente e monitorare la fascia oraria d'attenzione per ogni singolo paese.

Sono inoltre disponibili le informazioni legate ai motori di ricerca, quindi: l'indicizzazione, il traffico trasmesso ai crawler, le stime per i mesi futuri. Fra le cose possiamo controllare il traffico in entrata da altri siti web e controllarne la fonte. Ad esempio è possibile capire da quale social network riceviamo più visualizzazioni.

Matomo crea un profilo per singolo visitatore e ci permette di monitorare il suo utilizzo del sito web: possiamo capire come ci raggiunge, quanto spesso legge gli articoli, la sua locazione, le parole chiave con cui arriva ai nostri contenuti e di conseguenza i contenuti preferiti.

Possiamo inoltre tracciare la visualizzazione di un video o contenuto multimediale in generale, tutto in tempo reale, creando una predizione delle prossime ore di trasmissione.

Matomo è conforme alla regolamentazione europea **GDPR** ([qui](https://matomo.org/gdpr/) maggiori informazioni), mette a disposizione del visitatore la possibilità di eliminare tutti i dati a lui corelati, esportarli e altro ancora. Tra le funzionalità più importati troviamo il supporto al **Do not track** del browser che istruisce la piattaforma a non tracciare il traffico in entrata da un determinato visitatore.

**Matomo** | [https://matomo.org/media-analytics/](https://matomo.org/media-analytics/)

## Open Web Analytics

OWA è una piattaforma estremamente semplice a livello grafico ma completa delle principali funzionalità.

![OWA](https://linuxhub.it/wordpress/wp-content/uploads/2019/02/Screenshot-2019-02-18-at-2.31.30-PM.png)

Open Web Analytics è la scelta migliore per chi cerca una valida alternativa a Google Analytics, non tanto per la quantità di funzionalità (sorpassata dalla precedente) ma per l'interfaccia grafica che ricorda in tutto quella del prodotto Google.

Tra le principali funzionalità troviamo:

*   La geolocalizzazione delle visualizzazioni
*   Il browser ed il sistema operativo in uso
*   La frequenza con cui vengono effettuate le visualizzazioni
*   I termini di ricerca
*   Le informazioni basilari stimate dell'utente (ad esempio l'età)
*   Il rilevamento della fonte del traffico
*   Tracciamento dei motori di ricerca

Uno dei punti forza di questa piattaforma è di certo la predisposizione alle [campagne](https://github.com/padams/Open-Web-Analytics/wiki/Campaign-Tracking), un sistema con cui è possibile creare dei punti di riferimento o meglio eventi, da sfruttare per identificare una determinata circostanza. Ad esempio è possibile creare la campagna 'OTTOBRE2019' per un e-commerce e fornire il link dedicato ai nostri utenti, permettendo alla piattaforma di costruire delle statistiche mirate.

Dalla release 1.6.2 è stato annunciato l'adattamento al **GDPR**.

OWA | [http://www.openwebanalytics.com/](http://www.openwebanalytics.com/)

## Altre piattaforme

La lista delle piattaforme migliori è senz'altro più lunga, possiamo citare infatti l'immortale [AWStats](http://www.awstats.org/) che nonostante i suoi 18 anni di vita, rimane al passo coi tempi grazie alla sua estrema leggerezza e compatibilità.

Altre valide soluzioni possono essere [Webalizer](http://www.webalizer.org), e [Clicky](https://clicky.com/).

_Good ***nix**?_  
_ - Mirko_