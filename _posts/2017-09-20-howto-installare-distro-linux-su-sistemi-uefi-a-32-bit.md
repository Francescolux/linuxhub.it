---
title: '#howto - Installare distro Linux su sistemi UEFI a 32 bit'
date: 2017-09-20
layout: post
author: Mirko B.
author_github: mirkobrombin
coauthor: linuxhub
coauthor_github: linuxhubit
tags:
  - github
---
<p>In alcuni PC, soprattutto i più economici, è installato un firmware <strong>UEFI a 32 bit</strong> su un processore a 64 bit. Questo può creare problemi durante l'avvio di un sistema operativo diverso da quello nativo. In questa guida spiego come installare una distribuzione Linux su una configurazione simile.</p><blockquote><p>Fate attenzione, non tutte le distro sono compatibili con questa guida.</p></blockquote><h3>Parte 1: scaricare la ISO e creare la USB avviabile</h3><p>Per prima cosa, scaricate l'immagine <strong>ISO</strong> della distro che volete installare in versione a 64 bit (di solito contrassegnata con 'x86_64', 'x64' o 'amd64'). Poi, create la <strong>USB avviabile</strong>. Vi consiglio di utilizzare Rufus se siete su Windows o <a href="https://linuxhub.it/2017/07/09/come-creare-un-supporto-usb-avviabile-semplicemente-usando-dd/">dd</a> (oppure Etcher se preferite un tool grafico) se siete su GNU/Linux. Una volta terminato, scaricate <a href="https://github.com/jfwells/linux-asus-t100ta/raw/master/boot/bootia32.efi">questo file</a>&nbsp;e spostatelo nella cartella <strong>EFI/BOOT</strong> della USB appena creata. Ora la vostra USB avviabile è pronta.</p><h3>Parte 2: impostare i parametri nel BIOS</h3><p>Entrate nel <strong>BIOS</strong> premendo un tasto specifico (cambia da marchio a marchio) durante l'avvio, e recatevi nella sezione "<strong>Security</strong>". Da qui, selezionate "<strong>Secure boot mode</strong>", e impostatela su "<strong>Custom</strong>". Poi, selezionate "<strong>Secure boot</strong>" e portatelo a "<strong>Disabled</strong>". Sempre dalla sezione Security, selezionate "<strong>Key Management</strong>", e "<strong>Delete all secure boot variables</strong>".</p><p><img class=" size-full wp-image-152" alt="" height="720" src="https://linuxhub.it/wordpress/wp-content/uploads/2017/09/photo_2017-09-20_18-45-42.jpg" width="1280" /> <img class=" size-full wp-image-153" alt="" height="720" src="https://linuxhub.it/wordpress/wp-content/uploads/2017/09/photo_2017-09-20_20-29-41.jpg" width="1280" /> Ora andate nella sezione "<strong>Boot</strong>", e impostate come prima opzione di avvio "<strong>USB Key</strong>". <img class=" size-full wp-image-154" alt="" height="720" src="https://linuxhub.it/wordpress/wp-content/uploads/2017/09/photo_2017-09-20_20-29-52.jpg" width="1280" /></p><p>Ora siete pronti per avviare la vostra distro dalla USB precedentemente creata.</p><h3>Parte 3: avviare la distro</h3><p>Collegate la vostra USB avviabile ed uscite dal BIOS s<strong>alvando le modifiche</strong>. Dovrebbe vedersi il <strong>GRUB</strong> che permette di scegliere fra le varie opzioni. Premete il tasto "e" oppure TAB (dipende dalla distro); si aprirà un editor testuale. Muovetevi con il cursore della tastiera fino alla linea che inizia con <code>linux=</code>, andate alla fine e sostituite <code>quiet</code> con <code>nomodeset</code>. Se non presente, scrivete semplicemente <code>nomodeset</code>. Una volta terminato, premete F10. Se tutto è andato bene, dovreste vedere il desktop o l'installer della vostra distro.</p><p><em>Revisione di Mirko Brombin</em></p>